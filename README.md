# Kajaterv felhasználói kézikönyv
## Bevezetés
A Kajaterv egy olyan webes alkalmazás, melynek elsődleges célja, hogy támogassa a cserkésztáborok konyháinak tervezési és beszerzési munkáját.
Fő funkciói:
  - Nyilvántartja a csapat által használt recepteket. Mások receptjeit lemásolhatjuk saját felhasználásra.
  - Rögzíthető egy tábor teljes étkeztetési terve: Táblázatba foglalva, napokra lebontva az egyes étkezések alkalmával milyen fogások lesznek elkészítve létszámadatokkal együtt.
  - Kiszámolja a hozzávalókból szükséges mennyiségeket a teljes táborra vonatkozóan. Így támogatja a tábor előtti beszerzési feladatokat.
  - Nyilvántartja az egyes összetevők egységárát. Így segít a költségtervezésben.
  - Kiválasztott étkezésekre vonatkozóan is ki tudja számolni a szükséges mennyiségeket az egyes hozzávalókból a napi bevásárlás támogatásához.
  - A pénzügyi naplóban rögzíthető minden kiadás és bevétel. Így nyomon lehet követni a tábor költségvetését.
  - Nyilvántartás vezethető a csapat raktárában felhalmozott élelmiszerkészletről. Ezt a program figyelembe veszi a beváráslólista összeállításakor.

## Hogyan készítsük el a csapattáborunk kajatervét?
Az alábbi lépéssorozatban áttekintjük egy kajaterv elkészítésének fő lépéseit:
1. Lépjünk be a Kajatervbe a [https://kajaterv.hu](https://kajaterv.hu) oldalon az Ecset felhasználónkkal. Ha ez nem sikerül, akkor először lépjünk be az Ecsetbe, és utána próbálkozzunk a Kajatervvel.
2. Ha korábban nem hoztuk létre a csapatunkat, akkor kezdjük ezzel: Bal oldali menüben Csapatok és projektek > Új csapat gomb
Ehhez a csapathoz fogjuk minden évben hozzárendelni az újabb és újabb kajaterveket. De kajatervei nem csak a csapatoknak lehetnek. Például egy kerületi nagytábort, egy cserkésznap alkalmával létrehozott munkacsoportot, különféle projekteket is regisztrálhatunk itt.
3. Meghatározhatod az általad létrehozott csapatod tagságát. Katints a csapatra, és az "Új tag felvétele" gombbal bárkit felvehetsz, aki már legalább egyszer belépett a Kajatervbe. A csapattagok hozzáférnek a csapathoz rendelt kajatervekhez.
4. 
